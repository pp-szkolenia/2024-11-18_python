**Operatory porównania – podsumowanie:**

- Aby sprawdzić, który z dwóch obiektów jest większy (lub równy) albo mniejszy (lub równy) używamy znanych z matematyki operatorów większości, mniejszości i równości
- Aby sprawdzić równość dwóch obiektów używamy operatora ==
- Aby sprawdzić brak równości dwóch obiektów, używamy operatora !=
- Aby sprawdzić, czy element występuje w sekwencji, używamy operatora `in`
- Aby sprawdzić, czy zmienna to *None*, używamy operatora `is`
- W celu zaprzeczenia używamy operatora `not`

---

**Instrukcja `if` – podsumowanie:**

- Aby uzależnić wykonanie fragmentu kodu od tego czy spełniony został określony warunek logiczny używamy instrukcji warunkowych
- Instrukcja warunkowa składa się ze słowa kluczowego `if`, warunku logicznego, dwukropka oraz wciętego bloku kodu
- Jeśli zamiast warunku logicznego użyjemy innego obiektu - np. stringa, inta czy listy - zostanie on zrzutowany na `bool` a następnie użyty do określenia czy blok kodu ma zostać wykonany

---

**Spójniki logiczne – podsumowanie:**

- Aby sprawdzić czy oba warunki logiczne są naraz prawdziwe używamy spójnika *and*
- Aby sprawdzić czy przynajmniej jeden z warunków logicznych jest prawdziwy używamy spójnika *or*
- Możemy łączyć warunki logiczne w dłuższe łańcuchy. Wtedy spójnik *and* ma pierwszeństwo przed *or*
- Aby połączyć kilka warunków logicznych dotyczących relacji mniejszości lub większości możemy użyć kilku znaków typu <, >, <=, ... w jednej linii

---

**Instrukcja `if-else` – podsumowanie:**

- Aby wykonać jeden z dwóch bloków kodu (w zależności od tego czy określony warunek logiczny zostanie spełniony) należy użyć instrukcji `if-else`
- Każdy z bloków powinien być wcięty, słowa kluczowe `if` oraz `else` powinny być na tym samym poziomie wcięcia
- Instrukcja `if-else` może być zapisana w skróconej, jednolinijkowej formie aby przypisać do zmiennej różną wartość w zależności od tego czy spełniony jest warunek, czy nie

---

**Instrukcja `if-elif-(else)` – podsumowanie:**

- Jeśli spośród kilku możliwych scenariuszy, które zależne są od przypisanych im warunków logicznych, chcemy wykonać tylko jeden, używamy instrukcji `if-elif-(else)`
- *if* musi być dokładnie jeden, *elifów* może być dowolna liczba natomiast *else* może być jeden lub żaden
- Instrukcje warunkowe możemy zagnieżdżać
- Kiedy jeden z warunków zostanie spełniony, następuje wyjście z instrukcji warunkowej zaraz po wykonaniu kodu, który znajduje się w bloku pod tym warunkiem