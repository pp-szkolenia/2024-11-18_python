**`list` – podsumowanie:**

- Lista to szereg wartości zorganizowanych w ramach jednej struktury danych, jednej zmiennej
- Do elementów listy możemy się dostać poprzez podanie ich indeksów. Indeksacja zaczyna się od 0 (idąc od początku do końca listy) lub od -1 (idąc od końca do początku)
- Aby zmodyfikować wartość elementu listy (lub przedziału elementów) należy odwołać się do niego po indeksie a następnie przypisać nową wartość
- Listy mogą składać się z obiektów różnych typów

---

**`tuple` – podsumowanie:**

- Tuple działają podobnie jak listy, ale są niemutowalne - to znaczy że nie możemy modyfikować ich zawartości
- Tworząc tuplę możemy użyć do jej zapisu nawiasów okrągłych, ale to przecinek jest niezbędny do tego aby powstała tupla
- Tuple mogą składać się z obiektów różnych typów

---
**`dict` – podsumowanie:**
- Słownik to zestaw par klucz-wartość. Odwołując się do poszczególnych kluczy, możemy dostać się do wartości, które znajdują się pod nimi
- Dowolny obiekt może być wartością w słowniku, kluczami mogą być tylko obiekty hashowalne

---

**`set` – podsumowanie:**

- `set` to struktura danych przechowująca zbiór unikalnych wartości
- Kolejność elementów w zbiorze nie ma znaczenia. Po jej zamianie mamy do czynienia z dokładnie tym samym zbiorem
- `set` może zostać użyty do wyznaczenia unikalnych elementów w liście/tupli

---

**Operacje na strukturach danych – podsumowanie:**

- Każda ze struktur danych posiada zbiór metod, które możemy stosować na obiektach ich typu. Służą one m.in. do takich operacji jak dodawanie nowych elementów, usuwanie ich czy wyciąganie wartości pod danym kluczem
- Na listach oraz tuplach możemy stosować również szereg funkcji matematycznych, m.in. `min`, `max` czy `sum`
- Funkcje `any` oraz `all` rzutują elementy listy/tupli na typ `bool` po czym sprawdzają czy którykolwiek lub wszystkie elementy mają wartość *True*

---

**Slicing – podsumowanie:**

- Aby wyciągnąć z listy/tupli pojedynczy element podajemy jego indeks w nawiasach kwadratowych
- Numeracja elementów zaczyna się od 0
- Ujemne indeksy oznaczają pozycję liczoną od końca
- Aby wyciągnąć zakres używając *start*, *stop* i *step* używamy notacji z dwukropkami, tzn. dla listy a: a[start:stop:step]. Nie musimy podawać wszystkich trzech znaczników jeśli odpowiednio użyjemy dwukropków
- Ujemny *step* oznacza odwrotną kolejność wyciąganych elementów